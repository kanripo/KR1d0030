# -*- mode: mandoku-view -*-
#+TITLE: 儀禮集釋
#+DATE: 2015-09-23 09:37:43
#+PROPERTY: JUAN 2
<pb:KR1d0030_WYG_002-1a>¶
欽定四庫全書¶
　儀禮集釋卷二　　　　宋　李如圭　撰¶
士昬禮第二¶
　鄭目録云士娶妻之禮以昬爲期因而名焉必以昬¶
　者陽往而隂來日入三商爲昬昬禮于五禮屬嘉禮¶
　大小戴及别録北皆第二¶
昏禮下達納采用鴈¶
　鄭注達通也(案通下今注/疏本有達字)將欲與彼合昬姻必先使¶
<pb:KR1d0030_WYG_002-1b>¶
　媒氏下通其言女氏許之乃後使人納其采擇之禮¶
　用鴈爲摯者取其順陰陽往來(案此十二字今注疏/本在皆所以養亷恥)¶
　(句下又用鴈上/有納采而三字)詩云取妻如之何匪媒不得昬必由¶
　媒交接設紹介皆所以養亷恥¶
　釋曰(案此下/原本缺)¶
主人筵于户西西上右几¶
　鄭注主人女父也筵爲神布席也户西者尊處將以¶
　先祖之遺體許人故受其禮于禰庿也(案今注疏/本無也字)席¶
<pb:KR1d0030_WYG_002-2a>¶
　西上右設几神不統于人席有首尾¶
　釋曰席西上(案此下/原本缺)¶
使者𤣥端至¶
　鄭注使者夫家之屬若羣吏使往來者𤣥端士莫夕¶
　之服又服以事其庿有司緇裳¶
　釋曰屬謂君命之士吏謂府史也使者于主人庿中¶
　行事故亦服𤣥端緇裳即𤣥裳據上士而言冠禮云¶
　有司如主人服使者所吏反後使者奉使皆同¶
<pb:KR1d0030_WYG_002-2b>¶
擯者出請事入告¶
　鄭注擯者有司佐禮者請猶問也禮不必事雖知猶¶
　問之重慎也¶
主人如賓服迎于門外再拜賓不荅拜揖入¶
　鄭注門外大門外不荅拜者奉使不敢當其盛禮¶
　釋曰聘賔不荅拜言辟此不言辟者士卑無君臣禮¶
至于庿門(案此句庿字唐石經作/廟應從前後作庿爲正)揖入三揖至于階三¶
讓¶
<pb:KR1d0030_WYG_002-3a>¶
　鄭注入三揖者至内霤將曲揖既曲北面揖當碑揖¶
　釋曰内霤門内霤也霤屋檐滴處¶
主人以賓升西面賓升西階當阿東面致命主人阼階¶
上北面再拜¶
　鄭注阿棟也入堂深示親親今文阿爲庪¶
　釋曰士之庿五架中脊爲棟棟北之架下當室户棟¶
　南之架爲&KR0925;&KR0925;南之架爲庪凡賓皆當&KR0925;此深入當¶
　棟示親親也&KR1297;居委居綺二反¶
<pb:KR1d0030_WYG_002-3b>¶
授于楹間南面¶
　鄭注授于楹間明爲合好其節同也南面竝授也¶
　釋曰楹柱也堂上有兩楹楹間堂東西之中也凡敵¶
　者授受于楹間聘禮受玉于中堂與東楹之間中堂¶
　者堂南北之中入&KR0925;之北而未及棟也東楹之間君¶
　行一臣行二也此昬禮使者與主人亦非敵而授于¶
　楹間者明合好故令其逺近之節同賓主俱南面¶
賓降出主人降授老鴈¶
<pb:KR1d0030_WYG_002-4a>¶
　鄭注老羣吏之尊者¶
　釋曰猶公卿大夫之室老也賓出庿門主人授鴈立¶
　待後事¶
擯者出請¶
　鄭注不必賓之事有無¶
賓執鴈請問名主人許賓入授如初禮¶
　鄭注問名者將歸卜其吉凶古文禮為醴¶
擯者出請賓告事畢入告出請醴賓¶
<pb:KR1d0030_WYG_002-4b>¶
　鄭注此醴亦當為禮禮賓者欲厚之¶
賔禮辭許¶
　鄭注禮辭一辭¶
主人徹几改筵東上側尊甒醴于房中¶
　鄭注徹几改筵者鄉為神今爲人側尊亦言無𤣥酒¶
　側尊于房中亦有篚有籩豆如冠禮之設¶
主人迎賓于庿門外(案庿字從/唐石經)揖讓如初升主人北面¶
再拜賓西階上北面荅拜主人拂几授校拜送賓以几¶
<pb:KR1d0030_WYG_002-5a>¶
辟北面設于坐左之西階上荅拜¶
　鄭注拂拭也拭几者尊賓新之也校几足辟逡遁(案/原)¶
　(本訛作廵張淳云儀禮逡/遁字凡十一釋文皆作遁)古文校爲技(案今注疏/本訛作枝)¶
　釋曰北面拜拜賓至也以几辟者賓卑也凡受几皆¶
　横受之及其設皆旋几縱執乃設之¶
贊者酌醴加角柶面葉出于房¶
　贊佐也佐主人酌事也贊者亦洗酌加角柶覆之如¶
　冠禮矣出房南面待主人捂受(案捂原本及今注疏/本竝作迎張淳引釋)¶
<pb:KR1d0030_WYG_002-5b>¶
　(文捂授吾故反又引既夕禮若無器則捂授之注曰/謂對相授可證注文本捂字後人改為迎今訂正)¶
　古文葉作擖¶
主人受醴面枋筵前西北面賓拜受醴復位主人阼階¶
上拜送¶
　鄭注主人西北面疑立待賓即筵也賓復位于西階¶
　上北面明相尊敬此筵不主爲飲食起¶
贊者薦脯醢¶
　鄭注薦進¶
<pb:KR1d0030_WYG_002-6a>¶
賓即筵坐左執觶祭脯醢以柶祭醴三西階上北面坐¶
啐醴建柶興坐奠觶遂拜主人荅拜¶
　鄭注即就也左執觶則祭以右手也凡祭于脯醢之¶
　豆間必所爲祭者謙敬示有所先也啐嘗也嘗之者¶
　成主人意建猶扱也興起也奠停也¶
　釋曰公食大夫豆多者祭于上豆之間知凡祭皆于¶
　籩豆之間也¶
賓即筵奠于薦左降筵北面坐取脯主人辭¶
<pb:KR1d0030_WYG_002-6b>¶
　鄭注薦左籩豆之東降下也自取脯者尊主人之賜¶
　將歸執以反命辭者辭其親徹¶
賓降授人脯出主人送于門外再拜¶
　鄭注人謂使者從者授于階下西面然後出去¶
納吉用鴈如納采禮¶
　鄭注歸卜于庿得吉兆復使使者往告昬姻之事于¶
　是定¶
納徴𤣥纁束帛儷皮如納吉禮¶
<pb:KR1d0030_WYG_002-7a>¶
　鄭注徴成也使使者納幣以成昬禮用𤣥纁者象陰¶
　陽傋也束帛十端也周禮曰凡嫁子取妻入幣純帛¶
　無過五兩儷兩也執束帛以致命兩皮爲庭實皮鹿¶
　皮今文纁皆作熏¶
　釋曰雜記曰納幣一束束五兩兩五尋兩兩端也每¶
　端二丈兩端相向卷之爲一兩五兩𤣥三纁二象陽¶
　竒隂偶也諸侯加以大璋天子加以榖圭庶人則用¶
　緇帛無纁用緇者婦人隂也納徴用幣故又謂之納¶
<pb:KR1d0030_WYG_002-7b>¶
　幣何休曰𤣥纁取其順天地儷皮者鹿皮所以重古¶
　凡陳于庭者曰庭實¶
請期用鴈主人辭賓許告期如納徴禮¶
　鄭注主人辭者陽倡隂和期日宜由夫家來也夫家¶
　必先卜之得吉日乃使使者往辭即告之¶
期初昬陳三鼎于寢門外東方北面北上其實特豚合¶
升去蹄舉肺脊二祭肺二魚十有四腊一肫髀不升皆¶
飪設扃鼏¶
<pb:KR1d0030_WYG_002-8a>¶
　鄭注期取妻之日鼎三者升豚魚腊也寢壻之室也¶
　北面鄉内也特猶一也合升(案原本脱此二字/據今注疏本補)合左¶
　右胖升于鼎也去蹄蹄甲不用也舉肺脊者食時所¶
　先舉也肺者氣之主也周人尚焉脊者體之正也食¶
　時即祭之飯必舉之貴之也每皆二者夫婦各一耳¶
　凡魚之正十五而鼎減一爲十四者欲其敵偶也腊¶
　兔腊也肫或作純純全也凡腊用全髀不升者近竅¶
　賤也飪孰也扃所以扛鼎鼏覆之古文純爲鈞髀爲¶
<pb:KR1d0030_WYG_002-8b>¶
　脾今文扃作鉉鼏皆作宻¶
　釋曰特牲饋食禮陳鼎當門重昬禮攝盛故如少牢¶
　禮陳鼎東方也合升者夫婦各一胖所謂共牢也去¶
　蹄謂其踐地穢惡也肺有二其一舉肺離割之使食¶
　時可祭可嚌又名離肺嚌肺其一祭肺刌切之以祭¶
　又名刌肺切肺祭時二肺俱有生人食惟有舉肺此¶
　具二肺者鬼神隂陽也祭用魚十有五此亦因之而¶
　減其一生人之魚數則異乎此凡牲止用一胖腊則¶
<pb:KR1d0030_WYG_002-9a>¶
　左右體脅相配故得純名少牢禮腊用麋知士兔腊¶
　而已曲禮曰兔曰明視徐鉉説文曰鼏以木横貫鼎¶
　耳舉之即易玉鉉也¶
設洗於阼階東南¶
　鄭注洗所以承盥洗之器棄水者¶
饌于房中醯醬二豆菹醢四豆兼巾之黍稷四敦皆葢¶
　鄭注醯醬者以醯和醬生人尚䙝味兼巾之者六豆¶
　共巾也巾爲禦塵葢爲尚温周禮曰食齊視春時¶
<pb:KR1d0030_WYG_002-9b>¶
　釋曰醬以醯和之故名醯醬下經直言醬也惟公食¶
　大夫及此禮有醯醬¶
大羮湇在爨¶
　鄭注大羮湇煮肉汁也大古之羮無鹽菜爨火上周¶
　禮曰羮齊視夏時今文湇皆作汁¶
　釋曰湇汁也郊特牲大羮不和後王更有鉶羮致以¶
　五味猶存大羮不忘古也羮尚熱故設時乃取之于¶
　爨大羮竝如字¶
<pb:KR1d0030_WYG_002-10a>¶
尊于室中北墉下有禁𤣥酒在西綌幂(案幂今注疏本/訛作冪考周禮)¶
(幂人以疏布巾幂八尊説文作幎云/周禮有幎人是幂即幎字之變體)加勺皆南枋¶
　鄭注墉墻也禁所以&KR1297;甒者𤣥酒不忘古也綌麤葛¶
　今文枋作柄¶
尊于房户之東無𤣥酒篚在南實四爵合&KR0543;¶
　鄭注無𤣥酒者略之也夫婦酌于内尊其餘酌于外¶
　尊合&KR0543;破匏也四爵兩&KR0543;凡六爲夫婦各三酳一升¶
　曰爵¶
<pb:KR1d0030_WYG_002-10b>¶
　釋曰外尊無幂以尊厭卑也燕禮方圜壺亦無幂郊¶
　特牲曰共牢而食同尊卑也器用陶匏尚禮然也三王¶
　作牢用陶匏大古禮器大古無共牢之禮三王作之¶
　而用大古之器重夫婦之始也¶
主人爵弁纁裳緇袉(案袉唐石經及各本竝/訛作袘今據説文改正)從者畢𤣥¶
端乘墨車從車二乘執燭前馬¶
　鄭注主人壻也壻爲婦主爵弁而纁裳𤣥冕之次大¶
　夫已上親迎冕服冕服迎者鬼神之鬼神之者所以¶
<pb:KR1d0030_WYG_002-11a>¶
　重之親之纁裳者衣緇衣不言衣與帶而言袉者空¶
　其文明其與袉俱用緇袉為縁袉之言施以緇縁裳¶
　象陽氣下施從者有司也乘貳車(案貳各本訛作二/今據疏文改正)¶
　從行者也畢猶皆也墨車漆車士而乘墨車攝盛也¶
　執燭前馬使徒役持炬火居前炤道¶
　釋曰郊特牲曰𤣥冕齋戒鬼神陰陽也言敬此夫婦¶
　之道如事鬼神也凡昬各用其上服五冕色俱𤣥故¶
　謂之𤣥冕爵弁則士服之上也雜記曰士弁而親迎¶
<pb:KR1d0030_WYG_002-11b>¶
　巾車職曰大夫乘墨車士乘棧車棧車漆而不革輓¶
　墨車革鞔而漆之大夫有貳車士無貳車此有之者¶
　亦攝盛¶
婦車亦如之有裧¶
　鄭注亦如之者車同等士妻之車夫家共之大夫已¶
　上嫁女則自以車送之裧車裳幃周禮謂之容車有¶
　容則固有葢¶
　釋曰春秋𫝊宣五年秋齊髙固來逆叔姬冬髙固及¶
<pb:KR1d0030_WYG_002-12a>¶
　叔姬來反馬反馬者留其車也留車妻之道反馬壻¶
　之義此大夫已上自以其車送女也詩曰漸車帷裳¶
至于門外¶
　鄭注婦家大門之外¶
主人筵于户西西上右几¶
　鄭注主人女父也筵爲神布席¶
　釋曰凡逆者皆受女于庿春秋𫝊楚公子圍娶于鄭公¶
　孫段氏鄭人請墠聽命圍不可鄭人曰其敢愛豐氏之¶
<pb:KR1d0030_WYG_002-12b>¶
　祧又曰圍布几筵告于莊共之庿而來則來逆者亦¶
　告廟曲禮曰齊戒以告鬼神¶
女次純衣纁袡立于房中南面¶
　鄭注次首飾也今時髲也周禮追師掌爲副編次純¶
　衣絲衣女從者畢袗𤣥則此衣亦𤣥矣(案原本脱衣/字摢疏文補)¶
　(正/)袡亦縁也袡之言任也以纁緣其衣象陰氣上任也¶
　凡婦人不常施袡之衣盛昬禮爲此服䘮大記曰復¶
　衣不以袡明非常¶
<pb:KR1d0030_WYG_002-13a>¶
　釋曰次次第髪長短爲之少牢饋食禮所謂主婦髲¶
　鬄也女亦纚笄命婦衣褖衣者服次純衣褖衣也褖¶
　衣色黒士妻助祭之服盛昬禮故服之不言裳者婦¶
　人之服連衣裳¶
姆纚笄宵衣在其右¶
　鄭注姆婦人年五十無子出而不復嫁能以婦道教¶
　人者若今時乳母矣(案今注疏/本脱矣字)纚縚髮笄今時簪也¶
　纚亦廣充幅長六尺宵讀為詩素以朱綃之綃魯詩¶
<pb:KR1d0030_WYG_002-13b>¶
　以綃為綺屬也姆亦𤣥衣以綃爲領因以爲名且相¶
　别耳姆在女右當詔以婦禮¶
女從者畢袗𤣥纚笄被顈黼在其後¶
　鄭注女從者謂姪娣也詩云(案今注疏/本脱云字)諸娣從之祁¶
　祁如雲袗同也同𤣥者上下皆𤣥(案此下今注/䟽有也字)顈襌¶
　也詩云素衣朱襮爾雅云黼領謂之襮周禮曰白與¶
　黒謂之黼天子諸侯后夫人狄衣卿大夫之妻刺黼¶
　以爲領如今偃領矣士妻始嫁施襌黼于領上假盛¶
<pb:KR1d0030_WYG_002-14a>¶
　飾耳言被明非常服¶
主人𤣥端迎于門外西面再拜賓東面荅拜¶
　鄭注賓壻¶
主人揖入賓執鴈從至於庿門(案庿各本作廟/據唐石經改正)揖入三¶
揖至于階三譲主人升西面賓升北面奠鴈再拜稽首¶
降出婦從降自西階主人不降送¶
　鄭注賓升奠鴈拜主人不荅明主為授女耳主人不¶
　降送禮不參¶
<pb:KR1d0030_WYG_002-14b>¶
　釋曰賓奠摯而拜稽首壻有子道也¶
壻御婦車授綏姆辭不受¶
　鄭注壻御者親而下之綏所以引升車者(案此下今/注疏本有)¶
　(曲禮曰三字據疏釋下二語云/曲禮文則注無曲禮曰可知)僕人之禮必授人綏¶
　釋曰郊特牲曰壻親御授綏親之也親之也者親之¶
　也¶
婦乘以几姆加景乃驅御者代¶
　鄭注乘以几者尚安舒也景之制盖如明衣加之以¶
<pb:KR1d0030_WYG_002-15a>¶
　為行道禦塵令衣鮮明也景亦明也驅行也行輪三¶
　周(案行下今注/疏本有車字)御者乃代壻今文景作幜¶
　釋曰乘以几謂登車時也曲禮曰尸乘必以几詩云¶
　衣錦褧衣裳錦褧裳以錦爲衣裳而上加襌縠庶人¶
　妻之嫁服也碩人詩亦云衣錦褧衣庶人卑不嫌與¶
　國君夫人同士妻純衣加明衣非爲其文大著爲禦¶
　風塵耳¶
壻乘其車先俟于門外¶
<pb:KR1d0030_WYG_002-15b>¶
　鄭注壻車在大門外乘之先者道之也男率女女從¶
　男夫婦剛柔之義自此始也俟待也門外壻家大門¶
　外¶
婦至主人揖婦以入及寢門揖入升自西階媵席于奥¶
(案媵下各本衍布字張淳/引釋文云媵席中無布字)夫入于室即席婦尊西南面¶
媵御沃盥交¶
　鄭注升自西階道婦入也媵送也謂女從者也御當¶
　爲訝訝迎也謂壻從者也媵沃壻盥于南洗御沃婦¶
<pb:KR1d0030_WYG_002-16a>¶
　盥于北洗夫婦始接情有亷耻媵御交道其志¶
　釋曰詩云好人提提宛然左辟好人爲容好者左辟¶
　辟而左不敢當尊葢壻揖婦入之時也室中西南隅¶
　謂之與壻爲主先就席婦席未設也沃盥沃水以盥¶
　手也春秋外𫝊曰秦伯歸晉公子女五人公子使奉¶
　匜沃盥¶
贊者徹尊幂舉者盥出除鼏舉鼎入陳于阼階南西面¶
北上朼俎從設(案朼各本作匕下同張淳云釋文朼必/履反後士䘮禮乃朼載乂曰朼者特牲)¶
<pb:KR1d0030_WYG_002-16b>¶
(饋食乃朼有司朼羊朼豕魚字皆從木少/牢饋食長朼古文作匕鄭氏亦改爲朼)¶
　鄭注執朼者執俎者從鼎而入設之朼所以别出牲¶
　體也俎所以載也¶
北面載執而俟¶
　鄭注執俎而立俟豆先設¶
朼者逆退復位于門東北面西上¶
　鄭注執朼者事畢逆退由便至此乃著其位略賤也¶
　釋曰逆退後入者先退也¶
<pb:KR1d0030_WYG_002-17a>¶
贊者設醬于席前菹醢在其北俎入設于豆東魚次腊¶
特于俎北¶
　鄭注豆東菹醢之東¶
　釋曰醬爲&KR0319;本先設之而居右以右手取之便也俎¶
　豚俎也俎以牲體爲主故豚俎專得俎名魚次者次¶
　在俎東¶
贊設黍于醬東稷在其東設湇于醬南¶
　鄭注&KR0319;要方也¶
<pb:KR1d0030_WYG_002-17b>¶
　釋曰豆東豚魚醬東黍稷取其&KR0319;方故特腊而設湇¶
　于醬南¶
設對醬於東¶
　鄭注對醬婦醬也設之當特俎¶
　釋曰席前醬右而腊左奥席之左當對席之右故對¶
　醬當奥腊也¶
菹醢在其南北上設黍于腊北其西稷設湇于醬北御¶
布對席贊啟㑹卻於敦南對敦于北¶
<pb:KR1d0030_WYG_002-18a>¶
　鄭注啟𤼵也今文啟作開古文卻爲綌¶
　釋曰菹醢北上醢在菹南各上其右也俎亦設于豆¶
　西魚次腊特于俎南乃設黍于醬西曰腊北者以其¶
　次腊設之其實在俎北也㑹敦葢也卻仰也仰之于¶
　地¶
贊告具揖婦即對筵皆坐皆祭祭薦黍稷肺¶
　鄭注贊者西面告&KR0319;具也壻揖婦使即席薦菹醢¶
　釋曰肺祭肺也¶
<pb:KR1d0030_WYG_002-18b>¶
贊爾黍授肺脊皆食以湇醬皆祭舉食舉也¶
　鄭注爾移也移置席上便其食也皆食食黍也以用¶
　也用者謂啜湇&KR1470;醬(案今注疏本作謂用口啜湇用指/&KR1470;醬疏内舉注文亦有用口用指)¶
　(四字皆校書是者所増觀集釋/復解&KR1470;字云以指&KR1470;之可證)古文黍作稷¶
　釋曰肺脊舉肺脊也以其舉之以祭以食故又名此¶
　肺脊爲舉&KR1470;以指&KR1470;之¶
三飯卒食¶
　鄭注卒已也同牢示親不主爲食起三飯而成禮也¶
<pb:KR1d0030_WYG_002-19a>¶
贊洗酌酌酳主人主人拜受贊户内北面荅拜酳婦亦¶
如之皆祭¶
　鄭注酳漱也酳之言演也安也漱所以絜口(案絜今/注疏本)¶
　(作潔古本皆/作絜後同)且演安其所食酳酌内尊¶
贊以肝從皆振祭嚌肝皆實于菹豆¶
　鄭注肝肝炙也飲酒宜有肴以安之¶
　釋曰振祭以肝擩鹽中振之乃祭也士虞禮曰賓長¶
　以肝從實于俎縮右鹽言實不言加異于祭禮¶
<pb:KR1d0030_WYG_002-19b>¶
卒爵皆拜贊荅拜受爵再酳如初無從三酳用卺亦如¶
之¶
　鄭注亦無從也(案經文卒爵皆拜下今注疏本有婦/拜見上篇見母章此篇婦見奠菜一)¶
　(章及内則女拜尚右手凡二十四字乃後/人誤以儀禮經𫝊通解之文竄入于此)¶
　釋曰昬義曰昬禮納采問名納吉納徵請期皆主人¶
　筵几于庿而拜迎于門外入揖讓而升聽命于庿所¶
　以敬慎重正昬禮也父親醮子而命之迎男先于女¶
　也子承命以迎主人筵几于庿而拜迎于門外壻執¶
<pb:KR1d0030_WYG_002-20a>¶
　鴈入揖讓升堂再拜奠鴈葢親受之于父母也降出¶
　御婦車而壻授綏御輪三周先俟于門外婦至壻揖¶
　婦以入共牢而食合卺而酳所以合體同尊卑以親¶
　之也敬慎重正而后親之禮之大體而所以成男女¶
　之别而立夫婦之義也¶
贊洗爵酌于外尊(案于下各本衍户字據前尊于室中/北墉下是爲内尊尊于房户之東是)¶
(爲外尊注止稱爲内尊外尊此處/疏云乃酌外尊亦無户字今剛正)入户西北面奠爵拜¶
皆荅拜坐祭卒爵拜皆荅拜興¶
<pb:KR1d0030_WYG_002-20b>¶
　鄭注贊酌者自酢也¶
主人出婦復位¶
　鄭注復尊西南面之位¶
乃徹于房中如設于室尊否¶
　鄭注徹室中之&KR0319;設于房中爲媵御餕之徹尊不設¶
　有外尊也¶
主人説服于房媵受婦說服于室御受姆授巾¶
　鄭注巾所以自絜清今文説皆作税(案今注疏/本無皆字)¶
<pb:KR1d0030_WYG_002-21a>¶
御衽于奥媵衽良席在東皆有枕北止¶
　鄭注衽卧席也婦人稱夫曰良孟子曰將見良人之¶
　所之(案見釋文作覸/云今本亦作見)止足也古文止作趾¶
主人入親説婦之纓¶
　鄭注入者從房還入室也婦人十五許嫁笄而禮之¶
　因著纓明有繫也葢以五采爲之其制未聞¶
　釋曰曲禮曰女子許嫁纓與内則未冠笄者衿纓之¶
　纓異¶
<pb:KR1d0030_WYG_002-21b>¶
燭出¶
　鄭注昬禮畢將臥息¶
媵餕主人之餘御餕婦餘贊酌外尊酳之¶
　鄭注外尊房户外之東尊¶
媵侍于户外呼則聞¶
　鄭注爲尊者有所徴求今文侍作待¶
夙興婦沐浴纚筓宵衣以俟見¶
　鄭注夙早也昬明日之晨興起也俟待也待見于舅¶
<pb:KR1d0030_WYG_002-22a>¶
　姑寢門之外古者命士已上年十五父子異宫¶
　釋曰纚筓宵衣士妻服也特牲饋食禮主婦纚筓宵¶
　衣¶
質明贊見婦于舅姑席于阼舅即席席于房外南面姑¶
即席¶
　鄭注質平也房外房户外之西古文舅作咎(案舅下/今注疏)¶
　(本有/皆字)¶
婦執笲&KR0037;栗自門入升自西階進拜奠于席¶
<pb:KR1d0030_WYG_002-22b>¶
　鄭注笲竹器而衣者(案而今注疏/本訛作有)其形盖如今之筥¶
　□蘆矣(案□蘆今注/疏本作&KR2074;籚)進拜者進東面乃拜奠之者舅¶
　尊不敢授也¶
舅坐撫之興荅拜婦還又拜¶
　鄭注還又拜者還於先拜處拜婦人與丈夫爲禮則¶
　俠拜¶
降階受笲腶脩(案腶釋文作段云本又/作腶同唐石經訛作□)升進北面拜奠¶
于席姑坐舉以興拜授人¶
<pb:KR1d0030_WYG_002-23a>¶
　鄭注人有司姑執笲以起荅婦拜授有司徹之舅則¶
　宰徹之¶
　釋曰姑舉之若親受之然棗栗義取早自謹敬腶脩¶
　取斷斷自脩正公羊𫝊曰婦見&KR0154;用棗栗云乎腶脩¶
　云乎雜記曰(案此下/原本缺)¶
贊醴婦¶
　鄭注醴當爲禮贊禮婦者以其婦道新成親厚之¶
席于户牖間¶
<pb:KR1d0030_WYG_002-23b>¶
　鄭注室户西牖東南面位¶
側尊甒醴于房中婦疑立于席西¶
　鄭注疑正立自定之貌¶
贊者酌醴加柶面枋出房席前北面婦東面拜受贊西¶
階上北面拜送婦又拜薦脯醢¶
　鄭注婦東面拜贊北面荅之變于丈夫始冠成人之¶
　禮¶
　釋曰始冠者南面受醴以向賓賓東面荅拜此舅姑¶
<pb:KR1d0030_WYG_002-24a>¶
　在東故婦東面拜受也又拜者俠拜醴贊酌贊授故¶
　面枋也¶
婦升席左執觶右祭脯醢以柶祭醴三降席東面坐啐¶
醴建柶興拜贊荅拜婦又拜奠于薦東北面坐取脯降¶
出授人于門外¶
　鄭注奠于薦東升席奠之取脯降出授人親徹且榮¶
　得禮人謂婦氏人¶
舅姑入于室婦盥饋¶
<pb:KR1d0030_WYG_002-24b>¶
　鄭注饋者婦道既成成以孝養¶
特豚合升側載無魚腊無稷竝南上其他如取女禮¶
　鄭注側載者右胖載之舅俎左胖載之姑俎異尊卑¶
　竝南上者舅姑共席于奥其&KR0319;各以南爲上其他謂¶
　醬湇菹醢女謂婦也如取婦禮同牢時今文竝當作¶
　併(案今注疏本無今文二字似後人因下/當字遂刪此二字耳當字應是衍文)¶
婦贊成祭卒食一酳無從¶
　鄭注贊成祭者授處之今文無成也¶
<pb:KR1d0030_WYG_002-25a>¶
席于北墉下¶
　鄭注墉墻也(案今注疏本/脱此三字)室中北墻下¶
婦徹設席前如初西上婦餕舅辭易醬¶
　鄭注婦餕者即席將餕也辭易醬者嫌淬汙¶
　釋曰(案此下/原本缺)¶
婦餕姑之&KR0319;御贊祭豆黍肺舉肺脊乃食卒姑酳之婦¶
拜受姑拜送坐祭卒爵姑受奠之¶
　鄭注奠之(案今注疏本/脱此二字)奠于篚¶
<pb:KR1d0030_WYG_002-25b>¶
　釋曰不餕舅餘者舅尊嫌相䙝郊特牲曰舅姑卒食¶
　婦餕餘私之也¶
婦徹于房中媵御餕姑酳之雖無娣媵先于是與始飯¶
之錯¶
　鄭注古者嫁女必姪娣從(案從下今注/疏衍之字)謂之媵姪兄¶
　之子娣女弟也娣尊姪卑若或無娣猶先媵客之也¶
　始飯謂舅姑錯者媵餕舅餘御餕姑餘也古文始爲¶
　姑¶
<pb:KR1d0030_WYG_002-26a>¶
　釋曰媵先先于御也¶
舅姑共饗婦以一獻之禮舅洗于南洗姑洗于北洗奠¶
酬¶
　鄭注以酒食勞人曰饗南洗在庭北洗在北堂設兩¶
　洗者獻酬酢以絜清爲敬奠酬者明正禮成不復舉¶
　凡酬酒皆奠于薦左不舉其燕則更使人舉爵¶
　釋曰舅獻姑酬共成一獻也¶
舅姑先降自西階婦降自阼階¶
<pb:KR1d0030_WYG_002-26b>¶
　鄭注授之室使爲主明代己¶
　釋曰昬義曰夙興婦沐浴以俟見質明贊見婦于舅¶
　姑婦執笲棗栗腶脩以見贊(案此下/原本缺)¶
歸婦俎于婦氏人¶
　鄭注言俎則饗禮有牲矣婦氏人丈夫送婦者使有¶
　司歸以婦俎當以反命于女之父母明其得禮¶
舅饗送者以一獻之禮酬以束錦¶
　鄭注送者女家有司也爵至酬賓又從之以束錦所¶
<pb:KR1d0030_WYG_002-27a>¶
　以相厚古文錦皆爲帛(案今注疏本/云皆作帛)¶
姑饗婦人送者酬以束錦¶
　鄭注婦人送者隸子弟之妻妾凡饗速之¶
　釋曰士卑無臣自以其子弟爲僕隸春秋𫝊曰士有¶
　隸子弟速者就其館召之¶
若異邦則贈丈夫送者以束錦¶
　鄭注贈送也就賓館¶
　釋曰聘賓去至郊而贈知此亦就其館也古者大夫¶
<pb:KR1d0030_WYG_002-27b>¶
　不外娶嫌外交士卑不嫌故有異邦送者¶
若舅姑既沒則婦入三月乃奠菜¶
　鄭注沒終也奠菜者以篚祭菜也葢用堇¶
　釋曰三月天氣變婦道成庿見猶舅姑存時之盥饋¶
　堇葢亦取謹敬之義内則有堇荁音謹¶
席于庿奥東面右几席于北方南面¶
　鄭注庿考妣之庿北方墉下¶
　釋曰祭設同几精氣合庿見象生時故别席也¶
<pb:KR1d0030_WYG_002-28a>¶
祝盥婦盥于門外婦執笲菜祝帥婦以入祝告稱婦之¶
姓曰某氏來婦致奠嘉菜于皇舅某子¶
　鄭注帥道也入入室也某氏者齊女則曰姜氏魯女¶
　則曰姬氏來婦(案婦原本及今注疏木/竝訛作歸摢宋本改正)言來爲婦嘉¶
　美也皇君也¶
　釋曰盥于門外猶沐浴俟見也¶
婦拜扱地坐奠菜于几東席上還又拜如初¶
　鄭注扱地手至地也婦人扱地猶男子稽首¶
<pb:KR1d0030_WYG_002-28b>¶
　釋曰皆拜之重者几東東字疑¶
婦降堂取笲菜入祝曰某氏來婦敢告于皇姑某氏奠¶
菜于席如初禮¶
　鄭注降堂階上也室事交乎户今降堂者敬也于姑¶
　言敢告舅尊于姑¶
婦出祝闔牖戸¶
　鄭注凡庿無事則閉之¶
老醴婦于房中南面如舅姑醴婦之禮¶
<pb:KR1d0030_WYG_002-29a>¶
　鄭注因于庿見禮之¶
壻饗婦送者丈夫婦人如舅姑饗禮記士昬禮凡行事¶
必用昬昕受諸禰庿辭無不腆無辱¶
　鄭注用昕使者用昬壻也(案此下今注疏本有壻悉/訃反從士從胥俗作婿女)¶
　(之夫凡十四字乃釋文前壻/之二字下音義誤入于此)腆善也賓不稱幣不善¶
　主人不謝來辱¶
　釋曰(案此下/原本缺)¶
摯不用死皮帛必可制¶
<pb:KR1d0030_WYG_002-29b>¶
　鄭注摯鴈也皮帛儷皮束帛也¶
　釋曰士摯用死雉故明之皮帛必可制爲衣物亦告¶
　以直信之義¶
腊必用鮮魚用鮒必殽全¶
　鄭注殽全者不餧敗(案餧今注疏本作餒説文有餧/無餒云餧飢也一曰魚敗曰餧)¶
　(張參五經文字云經典相承别作餒為飢餒字以/此字爲餧餉之餧字書無文可證餒字古人所無)不¶
　剥傷¶
　釋曰用鮮貴新也鼎九者腊乃有鮮用鮒殽全者取¶
<pb:KR1d0030_WYG_002-30a>¶
　相衣附全節之義¶
女子許嫁筓而醴之稱字¶
　鄭注許嫁已受納徴禮也筓女之禮猶冠男也使主¶
　婦女賓執其禮¶
祖庿未毁教于公宫三月若祖庿已毁則教于宗室¶
　鄭注祖庿女髙祖爲君者之庿也以有緦麻之親就¶
　尊者之宫教以婦徳婦言婦容婦功宗室大宗之家¶
問名主人受鴈還西面對賓受命乃降¶
<pb:KR1d0030_WYG_002-30b>¶
　鄭注受鴈于兩楹間南面還于阼階上對賓以女名¶
祭醴始扱壹祭(案壹今注疏本作/一唐石經亦作壹)及扱再祭賓右取脯¶
左奉之乃歸執以反命¶
　鄭注反命謂使者問名納吉納徴請期還報于壻父¶
納徴執皮攝之内文兼執足左首隨入西上參分庭一¶
在南¶
　鄭注攝猶辟也兼執足者左手執前兩足右手執後¶
　兩足左首象生曲禮曰執禽者左首隨入爲門中阸¶
<pb:KR1d0030_WYG_002-31a>¶
　狹西上中庭位併¶
　釋曰内文者足向上兼執之掩其文在内也隨入室¶
　中庭乃竝立北面¶
賓致命釋外足見文主人受幣士受皮者自東出于後¶
自左受遂坐攝皮逆退適東壁¶
　鄭注賓致命主人受幣庭實所用爲節士謂若中士¶
　下士不命者以主人為官長自由也¶
　釋曰外足足之逺身者士(案此下原/本有缺文)來出於執皮者¶
<pb:KR1d0030_WYG_002-31b>¶
　之後由其左北面受之後者先反而東不命之士官¶
　長所自辟除府史之屬¶
父醴女而俟迎者母南面于房外¶
　鄭注女既次純衣父醴之于房中南面葢母薦焉重¶
　昬禮也女奠爵于薦東立于位而俟壻壻至父出使¶
　擯者請事母出南面房外示親授壻且當戒女也¶
女出于母左父西面戒之必有正焉若衣若筓母戒諸¶
西階上不降¶
<pb:KR1d0030_WYG_002-32a>¶
　鄭注必有正焉者以託戒使勿忘(案戒下今注/疏本衍之字)¶
　釋曰衣筓當在身見衣筓(案此下/原本缺)¶
婦乘以几從者二人坐持几相對¶
　鄭注持几者重慎之¶
　釋曰登車以几若王后之履石¶
婦入寢門贊者徹尊幂酌𤣥酒三屬于尊棄餘水于堂¶
下階間加勺¶
　鄭注屬注也𤣥酒涚水貴新昬禮又貴新故事至乃¶
<pb:KR1d0030_WYG_002-32b>¶
　取之三注于尊中¶
笲緇被纁裏加于橋舅荅拜宰徹笲¶
　鄭注被表也笲有衣者婦見舅姑以飾爲敬橋所以¶
　庪笲其制未聞今文橋爲鎬¶
婦席薦&KR0319;于房¶
　鄭注醴婦饗婦之席薦也¶
饗婦姑薦焉¶
　鄭注舅姑共饗婦舅獻爵姑薦脯醢¶
<pb:KR1d0030_WYG_002-33a>¶
婦洗在北堂直室東隅篚在東北面盥¶
　鄭注洗在北堂所謂北洗北堂房中半以北洗南北¶
　直室東隅東西直房户與隅間¶
　釋曰(案此下/原本缺)¶
婦酢舅更爵自薦¶
　鄭注更爵男女不相因也¶
不敢辭洗舅降則辟于房不敢拜洗¶
　鄭注不敢與尊者爲禮¶
<pb:KR1d0030_WYG_002-33b>¶
凡婦人相饗無降¶
　鄭注姑饗婦人送者于房無降者以北洗篚在上¶
婦入三月然後祭行¶
　鄭注入夫之室三月之後于祭乃行謂助祭也¶
　釋曰婦人之從君子豈以爲必得當之哉見禮則進¶
　不見禮則退故嫁者三月而後庿見祭行祭行而後¶
　反馬也詩曰未見君子憂心忡忡亦既見止亦既覯¶
　止我心則降¶
<pb:KR1d0030_WYG_002-34a>¶
庶婦則使人醮之婦不饋¶
　鄭注庶婦庶子之婦也使人醮之不饗也酒不酬酢¶
　曰醮亦有脯醢適婦酌之以醴尊之庶婦酌之以酒¶
　卑之其儀則同不饋者共養統于適也¶
　釋曰適婦贊醴之庶婦亦使人醮之適婦饋舅姑舅¶
　姑饗婦庶婦不饋不饗¶
昬辭曰吾子有恵貺室某也¶
　鄭注昬辭擯者請事告之辭吾子謂女父也稱有恵¶
<pb:KR1d0030_WYG_002-34b>¶
　明下達貺賜也室猶妻也子謂公冶長可妻也某壻¶
　名¶
某有先人之禮使某也請納采¶
　鄭注某壻父名也某也使名也¶
對曰某之子憃愚又弗能教吾子命之某不敢辭¶
　鄭注對曰者擯出納賓之辭某女父名也吾子謂使¶
　者今文弗爲不無能字(案今文今注/疏本作古文)¶
致命曰敢納采問名曰某既受命將加諸卜敢請女爲¶
<pb:KR1d0030_WYG_002-35a>¶
誰氏¶
　鄭注某使者名也誰氏者謙也不必其主人之女¶
對曰吾子有命且以傋數而擇之某不敢辭¶
　鄭注卒曰某氏不記之者明爲主人之女¶
醴曰子爲事故至於某之室某有先人之禮請醴從者¶
　鄭注言從者謙不敢斥也今文於爲于¶
對曰(案原本脱此二字據唐/石經及今注疏本補)某既得將事矣敢辭¶
　鄭注將行¶
<pb:KR1d0030_WYG_002-35b>¶
先人之禮敢固以請¶
　鄭注主人辭固如故¶
某辭不得命敢不從也¶
　鄭注賓辭也不得命者不得許已之命(案許今注疏/本訛作辭)¶
納吉曰吾子有貺命某加諸卜占曰吉使某也敢告¶
　鄭注貺賜也賜命謂許以女名也某壻父名¶
對曰某之子不教惟恐弗堪子有吉我與在某不敢辭¶
　鄭注與猶兼也古文與爲豫¶
<pb:KR1d0030_WYG_002-36a>¶
納徴曰吾子有嘉命貺室某也某有先人之禮儷皮束¶
帛使某也請納徴致命曰某敢納徴對曰吾子順先典¶
貺某重禮某不敢辭敢不承命(案原本脱此四字據唐/石經及今注疏本補)¶
　鄭注典常也法也¶
請期曰吾子有賜命某既申受命矣惟是三族之不虞¶
使某也請吉日¶
　鄭注三族謂父昆弟已昆弟子昆弟虞度也不億度¶
　謂卒有死䘮此三族者己及子皆爲服期期服則踰¶
<pb:KR1d0030_WYG_002-36b>¶
　年欲及今之吉也雜記曰大功之末可以冠子嫁子¶
對曰某既前受命矣惟命是聽¶
　鄭注前受命者申前事也¶
曰某命某聽命于吾子¶
　鄭注曰某壻父名也¶
對曰某固惟命是聽使者曰某使某受命吾子不許某¶
敢不告期曰某日¶
　鄭注某吉日之甲乙¶
<pb:KR1d0030_WYG_002-37a>¶
對曰某敢不敬須¶
　鄭注須待(案此下今注/疏本有也字)¶
凡使者歸反命曰某既得將事矣敢以禮告¶
　鄭注告禮所執脯(案此注今注疏本在下/主人曰聞命矣之下)¶
主人曰聞命矣父醮子¶
　鄭注子壻(案此下今注疏本有也字敖繼公集説又/有醮之禮如冠醮與其異者于寢耳凡十)¶
　(三字考春秋公羊𫝊隠公元年春王正月疏引鄭注/昬義醮之禮如冠醮與不引士昬禮可證儀禮中夲)¶
　(無此注敖氏取禮/記注入于此耳)¶
<pb:KR1d0030_WYG_002-37b>¶
　釋曰醴重而醮輕女以從人爲重故父醴(案此下/原本缺)¶
命之曰(案唐石經亦作命之曰/今注疏本之下衍辭字)往迎爾相承我宗事¶
　鄭注相助也宗事宗庿之事¶
勖帥以敬先妣之嗣若則有常¶
　鄭注勖勉也若猶女也勉帥道婦(案各本皆訛作勉/帥婦道張淳引釋)¶
　(文上帥道之注云下帥道同下帥道/謂此句也可證古本乃勉帥道婦)以敬其爲先妣¶
　之嗣女之行則當有常深戒之詩云大似嗣徽音(案/此)¶
　(注今注疏本在下/不敢忘命句之下)¶
<pb:KR1d0030_WYG_002-38a>¶
　釋曰易(案此下/原本缺)¶
子曰諾惟恐弗堪不敢忘命¶
　釋曰荀子曰親迎之禮父南鄉而立子北面而跪醮¶
　而命之往迎爾相成我宗事勖率以敬先妣之嗣若¶
　則有常子曰諾惟恐不能敢㤀命矣¶
賓至擯者請對曰吾子命某以茲初昬使某將請承命¶
　鄭注賓壻也命某某壻父名茲此也將行也使某行¶
　昬禮來迎(案此注今注疏本在下/某固敬具以須句之下)¶
<pb:KR1d0030_WYG_002-38b>¶
對曰某固敬具以須父送女命之曰戒之敬之夙夜毋¶
違命¶
　鄭注夙早也早&KR0120;夜臥命舅姑之教命古文毋爲無¶
母施衿結帨曰勉之敬之夙夜無違宫事¶
　鄭注帨佩巾¶
　釋曰孟子曰女子之嫁也母命之往送之門曰往之¶
　女家必敬必戒毋違夫子坊記曰昬禮壻親迎見于¶
　舅姑舅姑承子以授壻恐事之違也以此坊民婦猶¶
<pb:KR1d0030_WYG_002-39a>¶
　有不至者¶
庶母及門内施鞶申之以父母之命命之曰敬恭聽宗¶
爾父母之言夙夜無愆視諸衿鞶¶
　鄭注庶母父之妾也鞶鞶囊也男鞶革女鞶絲所以¶
　盛帨巾之屬爲謹敬申重也宗尊也愆過也諸之也¶
　示之以衿鞶者(案今注疏/本脱者字)皆託戒使識之也不示之¶
　衣筓者(案衣上今注/疏本衍以字)尊者之戒不嫌忘之視乃正字¶
　今文作示俗誤行之¶
<pb:KR1d0030_WYG_002-39b>¶
壻授綏姆辭曰未教不足與爲禮也(案明監本注疏脱/此十四字唐石經)¶
(亦/有)¶
　鄭注姆教人者(案明監本注/疏脱此四字)¶
宗子無父母命之親皆沒已躬命之¶
　鄭注宗子者適長子也命之命使者母命之在春秋¶
　紀裂繻來逆女是也躬猶親也親命之則宋公使公¶
　孫夀來納幣是也言宗子無父是有有父者(案原本/脱一有)¶
　(字據今注/疏本補)禮七十老而𫝊八十齊䘮之事不及若是¶
<pb:KR1d0030_WYG_002-40a>¶
　者子代其父爲宗子其取也父命之¶
　釋曰春秋公羊説宋公無母其來納幣也自命之紀有¶
　母其來逆女也母命之母命之而不稱使者婦人無¶
　外事¶
支子則稱其宗¶
　鄭注支子庶昆弟也稱其宗子命使者¶
弟稱其兄(案唐石經亦作弟稱今/注疏本弟下衍則字)¶
　鄭注弟宗子之母弟(案今注疏/本脱之字)¶
<pb:KR1d0030_WYG_002-40b>¶
若不親迎則婦入三月然後壻見曰某以得爲外昬姻¶
請覿¶
　鄭注女氏稱昬壻氏稱姻覿見也¶
　釋曰壻見見妻之父母也爾雅曰婦之黨爲昬兄弟¶
　壻之黨爲姻兄弟¶
主人對曰某以得爲外昬姻之數某之子未得濯摡于¶
祭祀(案摡唐石經及今注疏本竝訛作溉張淳引釋文/摡古代反少牢饋食摡鼎匕俎摡甑甗匕與敦摡)¶
(豆籩勺爵觚觶字皆作摡今考説/文摡滌也溉灌注也二字各别)是以末敢見今吾子¶
<pb:KR1d0030_WYG_002-41a>¶
辱請吾子之就宫某將走見¶
　鄭注主人女父也以白造緇曰辱¶
　釋曰未濯摡于祭祀謂婦未祭行¶
對曰某以非他故不足以辱命請終賜見¶
　鄭注非他故彌親之辭命謂將走見之言今文無終¶
　賜¶
對曰某得以爲昬姻之故(案得以今注疏本作以得今/考上言某以得爲外昬姻之)¶
(數以者自以也對稱某以非他故此乃云某得以為昬/姻之故以者指壻以之也唐石經亦作某得以爲敖繼)¶
<pb:KR1d0030_WYG_002-41b>¶
(公疑上言之數此言之故必有一誤因云得以宜作以/得不知以字在下正與故字語氣相賈又與上故字相)¶
(應今注疏本從/敖氏説改經耳)不敢固辭敢不從¶
　鄭注不言外亦彌親之辭古文曰外昬姻(案明監本/脱此六字)¶
主人出門左西面壻入門東面奠摰再拜出¶
　鄭注出門出内門入門入大門出内門不出大門者¶
　異于賓客也壻見于寢奠摰者壻有子道不敢授也¶
　摰雉也¶
　釋曰凡見於尊者奠摰而不授¶
<pb:KR1d0030_WYG_002-42a>¶
擯者以摯出請受¶
　鄭注欲使以賓客禮相見¶
壻禮辭許受摰入主人再拜受壻再拜送出¶
　鄭注出已見女父¶
　釋曰此禮與聘賓覿主國君之禮同¶
見主婦主婦闔扉立于其内¶
　鄭注主婦主人之婦也見主婦者兄弟之道宜相親¶
　也闔扉者婦人無外事扉左扉¶
<pb:KR1d0030_WYG_002-42b>¶
　釋曰左扉東扉也士䘮禮卜葬日闔東扉主婦立于¶
　其内春秋𫝊曰婦人送迎不出門見兄弟不踰閾¶
壻立于門外東面主婦一拜壻荅再拜主婦又拜壻出¶
　鄭注必先一拜者婦人于丈夫必俠拜¶
主人請醴及揖讓入醴以一獻之禮主婦薦奠酬無幣¶
　鄭注及與也無幣異于賓客¶
壻出主人送再拜¶

