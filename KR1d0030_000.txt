# -*- mode: mandoku-view -*-
#+TITLE: 儀禮集釋
#+DATE: 2015-09-23 09:37:43
#+PROPERTY: JUAN 0
<pb:KR1d0030_WYG_000-1a>¶
欽定四庫全書　　　　經部四¶
　儀禮集釋目録　　　　禮𩔖二(儀禮之屬/)¶
　　卷一¶
　　　士冠禮第一¶
　　卷二¶
　　　士昬禮第二¶
　　卷三¶
　　　士相見禮第三¶
<pb:KR1d0030_WYG_000-1b>¶
　　卷四¶
　　　鄉飲酒禮第四¶
　　卷五¶
　　　鄉射禮第五之一¶
　　卷六¶
　　　鄉射禮第五之二¶
　　卷七¶
　　　燕禮第六之一¶
<pb:KR1d0030_WYG_000-2a>¶
　　卷八¶
　　　燕禮第六之二¶
　　卷九¶
　　　大射儀第七之一¶
　　卷十¶
　　　大射儀第七之二¶
　　卷十一¶
　　　聘禮第八之一¶
<pb:KR1d0030_WYG_000-2b>¶
　　卷十二¶
　　　聘禮第八之二¶
　　卷十三¶
　　　聘禮第八之三¶
　　卷十四¶
　　　聘禮第八之四¶
　　卷十五¶
　　　公食大夫禮第九¶
<pb:KR1d0030_WYG_000-3a>¶
　　卷十六¶
　　　覲禮第十¶
　　卷十七¶
　　　喪服第十一之一¶
　　卷十八¶
　　　喪服第十一之二¶
　　卷十九¶
　　　喪服第十一之三¶
<pb:KR1d0030_WYG_000-3b>¶
　　卷二十¶
　　　士喪禮第十二之一¶
　　卷二十一¶
　　　士喪禮第十二之二¶
　　卷二十二¶
　　　士喪禮第十二之三¶
　　卷二十三¶
　　　既夕第十三之一¶
<pb:KR1d0030_WYG_000-4a>¶
　　卷二十四¶
　　　既夕第十三之二¶
　　卷二十五¶
　　　士虞禮第十四¶
　　卷二十六¶
　　　特牲饋食禮第十五之一¶
　　卷二十七¶
　　　特牲饋食禮第十五之二¶
<pb:KR1d0030_WYG_000-4b>¶
　　卷二十八¶
　　　少牢饋食禮第十六¶
　　卷二十九¶
　　　有司徹第十七之一¶
　　卷三十¶
　　　有司徹第十七之二¶
　　　　(臣/)等謹案儀禮集釋三十卷宋李如圭&KR0103;如¶
　　　　圭字寳之廬陵人官至福建路撫幹案宋中¶
<pb:KR1d0030_WYG_000-5a>¶
　　　　興藝文志曰儀禮既廢學者不復誦習乾道¶
　　　　間有張淳始訂其訛為儀禮識誤淳熙中李¶
　　　　如圭為集釋出入經𫝊又為綱目以别章句¶
　　　　之指為釋宫以論宫室之制朱熹嘗與之校¶
　　　　定禮書盖習於禮者云云則如圭當與朱子¶
　　　　同時而陳振孫書錄解題言如圭淳熙癸丑¶
　　　　進士文獻通考引振孫語又作紹興癸丑進¶
　　　　士考淳熙紀元凡十六年中間寔無癸丑紹¶
<pb:KR1d0030_WYG_000-5b>¶
　　　　興癸丑為髙宗改元之三年朱子校正儀禮¶
　　　　乃在晚嵗疑當為紹熈癸丑陳氏馬氏並訛¶
　　　　一字也宋自熙寧中廢罷儀禮學者鮮治是¶
　　　　經如圭乃全錄鄭康成注而旁徵博引以為¶
　　　　之釋多𤼵賈公彦疏所未備又&KR0103;綱目釋宫¶
　　　　各一篇世無𫝊本故朱&KR0156;尊經義考云俱未¶
　　　　見今從永樂大典錄出排纂成書十七篇中¶
　　　　首尾完具尚十五篇惟鄉射大射二篇及别¶
<pb:KR1d0030_WYG_000-6a>¶
　　　　行之綱目一篇均在永樂大典缺卷之内無¶
　　　　從考補姑仍其舊然已得其十之九矣儀禮¶
　　　　一經因治之者希經文併注往往訛脱如圭¶
　　　　生于南宋尚見古本今據以校正補注疏本¶
　　　　經文脱字二十四改訛字十四刪衍字一百¶
　　　　六十九併&KR0257;考唐石經及陸徳明經典釋文¶
　　　　張淳儀禮識誤及各本文句字體之殊各加¶
　　　　辯證者不勝指數各附案語於下方其鄉射¶
<pb:KR1d0030_WYG_000-6b>¶
　　　　大射兩篇如圭之釋雖佚亦㕘取恵棟沈大¶
　　　　成二家所校宋本證以唐石經本補經文脱¶
　　　　字七改訛字四删衍字二補注文脱字四十¶
　　　　一改訛字三十九删衍字十七以成儀禮之¶
　　　　完帙如圭舊本本十七篇篇自為卷其間文¶
　　　　句稍繁者篇頁太多難于分帙今析之得三¶
　　　　十卷其釋宫則仍自為一書别著于錄焉乾¶
　　　　隆四十二年二月恭校上¶
<pb:KR1d0030_WYG_000-7a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總校官(臣/)陸　費　墀¶
<pb:KR1d0030_WYG_000-8a>¶
儀禮集釋序¶
古者禮儀三百威儀三千其節備矣漢興髙堂生𫝊士¶
禮止十七篇魯徐生善為頌為禮官大夫(顔師古曰/頌與容同)而¶
瑕丘蕭奮以禮至淮陽太守東海孟卿事蕭奮以授后¶
倉倉説禮數萬言號曰后氏曲臺記授戴徳戴聖鄭康¶
成云五𫝊弟子則髙堂生蕭奮后倉二戴凡五人所𫝊¶
即儀禮之書也漢舊儀有二郎為此頌貌威儀事天下¶
郡國有頌史皆詣魯學之葢周旋曲折必習而後能其¶
<pb:KR1d0030_WYG_000-8b>¶
善盤辟為頌而不知經者有矣未有不習于儀而能通¶
其意者也自漢以來禮日益壞其大經大本固已晦蝕¶
不明所謂頌貌威儀之事僅存此書世亦莫有知者此¶
學士大夫之責也然其節目之繁文義之宻驟而讀之¶
未易曉解甚或不能以句后倉所説泯没無𫝊鄭注又¶
時有疎畧汶心竊病之近得廬陵李君如圭所著集釋¶
窮探博采出入經𫝊以發明前人之未備考論宫室之¶
制則有釋宫分别章句之指則有綱目其有志于古而¶
<pb:KR1d0030_WYG_000-9a>¶
用力之勤如此學者能玩而繹之則知禮與天地竝其¶
周旋揖讓登降進退莫非天理之流行人道之所以立¶
先王之盛化行俗美與夫後世之不如古皆由於禮之¶
與廢而不可誣也則是書于世教豈小補哉遂刻之桂¶
林郡之學官與同志者共之陳汶撰¶

